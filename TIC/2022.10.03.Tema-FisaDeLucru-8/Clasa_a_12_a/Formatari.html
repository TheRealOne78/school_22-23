<html>
	<head><title>Formatările clasei a 12-a...</title></head>
	<body bgcolor="gray">
		<p>"Am fost un adolescent dur și turbulent, dar rău conștient nu i-am făcut pe atunci decât mamei, fiindcă pentru duritatea mea am fost pedepsit (fără să mai spun ca violența gândirii îmi era respinsă, nu întotdeauna ușor, e adevarat, dar pătrundea greu în suflete și când păntrundea apărea ura împotriva mea, aversiunea instictivă de apărare). Fetele mă ocoleau, adică nu se îndragosteau de mine, nu știam pe atunci de ce, pentru că nu eram urât, tocmai de aceea, pentru această duritate de care nu eram conștient, iar turbulența era socotită de cei ințelepti proprie vârstei și rareori îmi atragea vreo pedeapsă prea gravă. Eram chemat în cancelariile școlilor prin care am trecut, moralizat cu grija și persuasiune, fiindcă eram un elev bine pregătit și reînviam în conștiința pedagogilor mei principii care cu cei buni (considerați ca toți ar fi fost buni!) erau pe stinse."(...)</p>

		<p>"Mulți dintre semenii mei au gândit poate la fel, au jubilat ca și mine, au suferit și au fost fericiți în același fel. Mitul acesta al fericirii prin iubire, al acestei iubiri descrise aici și nu al iubirii aproapelui, n-a încetat și nu va înceta să existe pe pământul nostru, să moară adică și să renască perpetuu. Și atâta timp cat aceste trepte urcate și coborâte de mine vor mai fi urcate și coborâte de nenumarați alții, această carte va mărturisi oricând: ... dacă dragoste nu e, nimic nu e!..."</p>
	</body>
</html>
